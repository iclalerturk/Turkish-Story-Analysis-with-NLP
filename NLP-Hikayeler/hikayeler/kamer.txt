Meraklı ve araştırmaya ilgili bir çocuk olan Kamer, gökyüzünü çok seviyordu. Her gece uyumadan önce odasındaki camdan yıldızları seyrederdi. Onları tek tek saymaya çalışır ve daha yarısına gelmeden öylece uyuyakalırdı. Günlerden bir gün Kamer yine odasının camında yıldızları saymak için yerini almıştı. 1. yıldız, 2.yıldız, 3.yıldız derken dilek tutmak istedi Kamer. Dileğini tutarken bir yandan da düşündü ‘’keşke bütün dileklerimiz gerçek olsaydı’’ Derken tam o sırada bir yıldızın kaydığını gördü. Kamer kayan yıldızı görünce babasının ona söylediklerini anımsadı.
Babası Kamer’e ‘’Ne zaman dilek tutarsan gökyüzüne bak Kamer, eğer bir yıldızın kaydığını görürsen anla ki o yıldız dileğinin gerçekleşeceğine dair gökyüzünün sana verdiği bir işarettir.’’ demişti.
Kamer bunları düşünürken o da ne! Az önce kayan yıldız Kamer’e doğru yaklaşıyordu. Kamer ışık hızıyla yaklaşan yıldızı karşısında görünce çok heyecanlanmıştı.
Yıldız, Kamer’e gülümseyerek ‘’Merhaba Kamer, dileğin gerçekleşti’’ dedi.
Kamer duydukları karşısında şaşırmış bir şekilde gözlerini kocaman açarak ‘’Merhaba yıldız, buraya geldiğin için öncellikle sana çok teşekkür ederim. Ben gökyüzünü çok sever ve her gece uyumadan önce yıldızları saymaya çalışırım ama bir türlü tam sayamadan uyuyakalırım’’ dedi.

Yıldız gülümseyerek ‘’Biliyorum Kamer, yıldızlar sayamayacağın kadar çoktur ama kendini mutlu hissediyorsan saymaya devam etmelisin. Bu gece bir dilek tuttun ve bende o dileğini gerçekleştirmek için yanına geldim. Peki dileğin neydi Kamer? ‘’diye sordu.
Kamer biraz düşündükten sonra ‘’ Gökyüzünü çok merak ediyorum sevgili yıldız.  Sen yanıma gelmeden önce yine yıldızları saymaya çalışıyordum ve dediğim gibi saymayı hiçbir zaman bitiremiyorum. Bu yüzden dileğimde gökyüzüyle alakalı bir sürü bilgi edinmekti’’ dedi.

Yıldız, Kamer’in bu dileğine sevinerek ‘’Dileğini çok doğru bir zamanda tutmuşsun Kamer, eğer istersen seninle bir yolculuğa çıkıp gökyüzünde neler olduğuna bakabiliriz’’ dedi ve ekledi ‘’Seni arkadaşlarımla tanıştırmamı ister misin ?’’

Kamer heyecanlı bir şekilde ‘’Bunu Çok isterim Yıldız’’ dedi.
Yıldız ‘’O halde bana tutun ve yolculuğa başlayalım’’ dedi.
Kamer Yıldız’ın dediğini yaparak köşelerine sıkıca sarılıp tutundu. Yıldız ve Kamer gökyüzüne doğru çok hızlı bir şekilde yükselmeye başladı.

Yıldız bütün arkadaşlarıyla tanıştırmak istiyordu Kamer’i. Hepsini görmeli ve öğrenmeli diye düşündü.

Yıldız kameri ilk önce en parlak olan arkadaşıyla tanıştırdı. Evet, bu parlak dost, bir kutup yıldızıydı.

Kutup Yıldızı ‘’Kamer, odanın camından bizi seyrederken nasıl gülümsediğini hatırlıyorum. Aslında bizlerde sana gülümsüyorduk. Beni hatırladın mı?’’ dedi.

Kamer ‘’Evet, sen kutup yıldızısın. Hep aynı yerde durur ve Kuzey yönünü gösterirsin.’’ dedi.

Kutup Yıldızı ‘’Tebrik ederim Kamer, gökyüzüne ilgili olduğun kadar bilgilisin de.’’ dedi.

Ve Yıldız Kameri diğer arkadaşlarıyla tanıştırmaya devam etmek için ilerledi. Sıra Kuyruğu olan bir yıldıza geldi. Evet, bu bir kuyruklu yıldızdı.

Kuyruklu Yıldız gülümsedi. ’’Merhaba Kamer, dileğini buraya gelmekten yana kullandığına çok sevindim. Anladığın üzere ben bir kuyruklu yıldızım.’’ dedi.

Kamer ‘’Merhaba Kuyruklu yıldız. Seni bazı geceler görebiliyorken, bazı geceler göremiyorum. Bunun sebebi nedir’’ dedi.
Kuyruklu Yıldız ‘’Bizler sayıca diğer yıldızlara göre az durumdayız. Ancak sönük olan kuyruklu yıldızlar fazladır ama onları sadece teleskop ile görebilirsin’’ dedi.

Kamer  ‘’Bu çok ilginç. O zaman en kısa zaman da bir teleskopum olmalı’’ dedi ve güldü. ‘’Kuyruğun ne kadar da güzel, kuyruğunun uzadığını duymuştum bu doğru mu?’’ diye devam etti.

Kuyruklu Yıldız ’’Teşekkür ederim Kamer. Evet, Güneşe yaklaştıkça kuyruğum uzar’’ dedi.

Kamer öğrendiği bilgilerden memnun bir şekilde Yıldız arkadaşının onu şimdi kimle tanıştıracağını merak ediyordu.

Yıldız ‘’Kamer şimdi seni birazcık sıcak bir yıldızın yanına götüreceğim ona bakarken gözlerin kamaşabilir o yüzden bu gözlükleri almalısın’’ dedi. Ve Kamer’i tabi ki güneşin yanına götürdü.

Kamer, Yıldızın verdiği gözlükleri gözüne takana kadar güneş çoktan gözlerini ovuşturmasına sebep olmuştu. Heybetli ışık ve sıcaklık saçan güneşe ‘’Güneşte mi bir yıldız’’ dedi.

Kamer bu duruma çok şaşırmıştı, çünkü Güneşi bir gezegen olarak biliyordu.

Güneş  ‘’Evet Kamer. Ben Güneş Sisteminde yer alan bir yıldızım. Aslında Güneş sisteminde birden çok gezegen var fakat ben bir gezegen değilim’’ dedi.

Kamer duyduklarına şaşırmış bir şekilde kaşlarını kaldırarak Güneşi dinledikten sonra ‘’ peki Güneş Sisteminin içindeki gezegenler hangileridir?’’ diye sordu.

Güneş ‘’ Bu sistemdeki gezegenler dokuz tanedir. Güneş’e yakından uzağa doğru Merkür, Venüs, Dünya, Mars, Jüpiter, Satürn, Uranüs, Neptün gezegenleri olarak sıralarız. Güneş sisteminde bulunan dokuz gezegenin bazısının uydusu yokken bazısının da onlarca uydusu mevcuttur.’’dedi.

Kamer ‘’Peki uydu ne demek güneş?’’ diye sordu.

Güneş ‘’Belirli bir yörüngede dönen gök cismine uydu denir Kamer’’ dedi.

Kamer ‘’Yaşadığım Dünyanın bir uydusu var mı peki?’’ diye sordu.

Güneş’’ Evet Kamer Dünyanın tek bir uydusu vardır ve o da Aydır.’’ dedi.

Kamer bu yeni öğrendiği bilgiler sayesinde çok mutluydu. ‘’Bu bilgiler için çok teşekkür ederim güneş’’ dedi.

Yıldız Kamer’e seslendi. ‘’Kamer gece hızla ilerliyor. Artık eve dönme vakti’’ dedi.
Kamer ‘’Peki Yıldız’’ dedikten sonra yıldızın köşelerine tutundu. Ve birlikte gökyüzünde süzülerek Kamer’in odasına indiler.

Kamer ‘’Yıldız bu gece için sana ve diğer arkadaşlarına çok teşekkür ederim. Gökyüzüyle alakalı bir sürü bilgi edindim. Dileğimi fazlasıyla gerçekleştirdin.’’ dedi ve ekledi ‘’sizi eskisinden bile daha çok seviyorum artık’’

Yıldız ‘’Buna çok sevindim Kamer. Ben ve arkadaşlarım sana gökyüzünü daha çok sevdirdiysek ne mutlu bize. Gökyüzüne bakmayı hiçbir zaman bırakma olur mu? Çünkü bizler de senin bizi sayarken uyuyakalmanı bekleyeceğiz her zaman. Artık sende benim arkadaşımsın’’ dedi.

Kamer duyduklarına sevinerek, başını salladı ve yıldızı onayladı. Yıldız son bir kez parladı bu Kamere veda ettiği anlamına geliyordu. Işık hızıyla gözlerden kayboldu Yıldız.

Kamer odasının camını kapattı ve yumuşak battaniyesinin içine girdi. Uykuya dalmak için hazırlandı ama hala bir eksiklik vardı. Bir gece de gökyüzüyle alakalı bir sürü bilgi edinmişti ama dileğini gerçekleştirip ona bu imkanı sağlayan, onu gökyüzüne götüren ve buraya geri getiren yıldızın adının ne olduğunu sormayı unutmuştu.

Artık Kamer ne zaman kayan bir yıldız görse yüzünde tebessüm oluşuyordu çünkü ona göre dünyanın bir yerlerinde birileri dilek tutuyordu ve kayan yıldızlar dileklerini gerçekleştiriyordu. Her kayan yıldız da hem tebessüm ediyor hem de düşünüyordu, onu bu hayal dünyasına götüren yıldız kimdi sahiden, onu tekrardan görmek ve ona kim olduğunu sormak istiyordu. Bir türlü unutamamıştı.

Günler, aylar ve de yıllar geçti Kamer büyüdü. Gökyüzüne ilgisini hiçbir zaman kaybetmedi Kamer. Hatta daha da ilerledi daha da bilgilendi.  Bir teleskopu bile oldu. Gökyüzünü inceledi ve araştırmalar yaptı. Ve sonunda onu bu hayal dünyasına götüren yıldızın ise babası olduğunu çok sonradan anladı. Kamer çocukluğundan bu yana kurduğu hayali gerçekleştirmek istedi ve ülkesindeki ilk astronot oldu.

Gökyüzüyle ilgili hayali olan bütün astronot çocuklara...