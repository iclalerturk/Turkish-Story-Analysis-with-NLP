Akşam yemeği yenip sofra kaldırıldıktan sonra küçük kulübenin ışıkları sönmüştü. Yalnızca Zehra'nın odasının ışığı yağlı pis camların arasından süzülüyordu. Zehra bu sene 8.sınıfa geçmişti. Artık kendisini büyük bir genç kız gibi görüyordu. Her ne kadar fakir bir ailenin çocuğu olsa da davranışlarıyla bunu tam tersi gibi gösteriyor ayrıca kendisini küçük düşürüyordu. Tabi Zehra bunların farkında değildi. Arkadaşları Zehra'ya "çocukça hareketler yapmaktan vazgeç" dediklerinde kızıyor ve ortamdan hemen ayrılıyordu. Okulda kendisini zengin ve kibirli göstererek arkadaşlarının arasına katılamıyordu. Okuldaki kendini beğenmişliği herkesin dikkatini çekiyordu. Annesi Cahide Hanım ise orta yaşlı kızının geleceğinin güzel olması için fazlasıyla çalışan bir bayandı. Ölüm onu dört yıl önce eşinden almıştı. Babası öldüğünde Zehra on yaşındaydı. Zehra babasının ölümünden sonra iyice yıkılmış ve hayata küsmüştü. Bu yüzden sürekli yalanlar söylüyordu. Bu yalanları düzeltmeye gelince ise bir türlü başaramıyor, düzelteyim derken daha da derine batıyordu. Hâlbuki o düşünemiyordu yalanlar sonrasında başına gelebilecekleri…

Oysa zavallı kadıncağız kızma istediği gibi bir hayat veremediği için ne kadar da üzülüyordu. Cahide hanım kızının okulda yaptıklarından habersizdi. Haberi olsa kim bilir neler yapardı, neler düşünürdü. Kızına güzel bir gelecek verebilmek için o kadar çabalıyordu ki...

Artık yatma vakti de gelmişti. Zehra odasının ışıklarını kapatıp yatağına girdi. Yatakta bir oyana bir buyana dönüp duruyordu, fakat uyuyamıyordu. Arkadaşlarına ve okul çevresine söylediği yalanlar uyutmuyordu onu. Birden bire kendi kendine sorular sormaya başladı. Neden okuldaki hareketleri beğenilmiyordu? Neden okuldaki en beğenilen kız olamıyordu? Neden ev ve okul hareketleri birbirine uymuyordu? Neden? Neden? Neden? ve Niçin? Sorduğu bu soruların hiçbirini yanıtlayamıyordu. Sorular arttıkça yanıtlar yorumsuz kalıyordu.

Zehra'nın kafası iyice karışmıştı. Söylediği yalanlara herkesi inandırmak istiyordu. Bu düşünceler arasındayken bir ara "Of, yeter!" diye bağırdı. "Yeter artık, hiçbir şey düşünmeyeceğim" dedi ve uykuya daldı. Sabah olmuştu, annesi Cahide kızına "Zehra hadi kalk yavrum, kahvaltı hazır, birazdan aşağıya inmezsen okuluna geç kalacaksın" dedi. Bu arada annesi "Hadi çabuk, sana güzel haberlerim var" dedi. Zehra güzel haber kelimesini duyunca biri onlara para yardımında bulunduğunu tahmin etti. Çabucak üstünü giyip aşağıya indi. Zehra kahvaltısını yaparken bir yandan da annesini dinliyordu.

—Evet annecim, seni dinliyorum! Bana söyleyeceğin güzel haber de ne?

—Kızım ben bir otelde iş buldum! Eğer beni kabul ederlerse artık mahallede kimseye muhtaç olmayacağız. Ne güzel değil mi?

Zehra;

—Evet anneciğim, çok sevindim dedi. Pek fazla sevinmese de annesini üzmemek için mutluydu. Belki de dışarıya öyle yansıtıyordu. İçi huzursuzdu. Aradan 10-15 dakika geçti, anne kız yola çıktılar. Zehra evden çıktıktan sonra okula doğru yol aldı, annesi ise işine.

Okulda hiç arkadaşı yoktu. Ama sınıfta birkaç tane vardı. Begüm, Aylin ve Cansu onun iyi anlaştığı arkadaşlarıydı. Begüm; kendi halinde sessiz, zengin biriydi. Cansu ve Aylin, Begüme göre daha hareketli ve zenginlerdi. Hepsinin ortak noktası zenginlik olduğu için Zehra bunları tercih etmişti. Mutlu bir şekilde sınıfa girdi. Sınıfa girdiğinde mutluluğu kursağında kaldı. Herkes defterini açmış birbirleriyle ders çalışıyordu. Zehra sınıfın ortasında şaşkınlıkla herkese baktı. Sonra Begüm'e sordu.

—Begüm, neden herkes ders çalışıyor? Yoksa sınav mı var?

Oradan Cansu ise;

—Zehra, haberin yok mu? Bugün Matematik ve Fenden yazılımız var.

E tabii Zehra söylediği yalanları nasıl kapatacağını düşünürken yazısı olduğunu unutmuştu. Çantasını sırasına attı, Matematik ve Fen defterini çıkarttı. Bir yandan ders çalışırken bir yandan da Zehra "Ne yapacağım şimdi?" diye düşünüyordu. Bu sırada sınıfın en gözde kızlarından biri olan Aslı'nın yanına gelip ona şunları söyledi:

—Aslı, bana yazılıda bakar mısın? Ben pek çalışamadım.

Aslı ise;

—Bilmem, Zehra. Bir daha ki derse çalış, belki o zaman sana bakarım.

Aslı, Zehra'ya bakıp suratını buruşturdu ve başka bir kızın yanına geçti. Zehra ise bir kenara çekilip tek başına ders çalışmaya başladı. Derste başarısız olan Zehra'nın yazılısı kötüydü. Bu durum arkadaşlarının gözünden kaçmamıştı. Begüm, Aylin ve Cansu birbirlerine bakıp gülümsediler. Zehra bu duruma daha fazla dayanamadı ve sınıftan çıkıp ağlamak için tuvalete gitti. Tuvalete vardığında kapıyı kapattı ve ağlamaya başladı. Tam o sırada sınıfın en güzel kızlarından biri olan Aslı içeri girdi. Aslı, Zehra'ya sert bir şekilde bakarak şunları söyledi:

—Sen burada ne yapıyorsun? Bu tuvalet bizim için ayrılmış bir yer, senin burada ne işin var?

Zehra göz yaşları içinde;

—Üzgünüm, buraya sadece ağlamak için geldim.

Aslı ise gülerek;

—Ağlamak mı? Sen buna layık biri değilsin. Hem zaten sınıfta da istenmiyorsun. Kimsenin seni istemediği bir yerde niye bulunuyorsun?

Bu sözler Zehra'nın içinde derin bir yara açtı. O anki çaresizlik ve üzüntüyle başını önüne eğdi. Aslı, tuvaletten çıkarken Zehra'nın arkasından gülerek;

—Belki de bu okul senin yerin değil. Bir dahaki sefere buraya gelme.

Zehra o an ne yapacağını bilemedi. Sınıfta kendisini istemeyen, dışlayan bir grupla başa çıkamıyordu. Tüm bu olumsuzluklar onu iyice yıpratmıştı. Ağlamaklı bir şekilde tuvaletten çıkıp dersine yetişmeye çalıştı. O gün bir kez daha içine kapanmış, yalnız hissetmişti. Bu olay, Zehra'nın hayatındaki zorlukların sadece bir başlangıcıydı.